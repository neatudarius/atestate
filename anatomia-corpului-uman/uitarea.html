<!DOCTYPE html >
<html lang="en"">
<head>
    <title>Anatomia corpului uman</title>
    <meta charset="UTF-8">
    <meta http-equiv="Content-type" content="text/html; charset=UTF-8">

    <link href="style.css" rel="stylesheet" type="text/css"/>
    <link href="menu.css" rel="stylesheet" type="text/css"/>

    <!--[if lt IE 8]>
    <style type="text/css" media="screen">
        #menuh {
            float: none;
        }

        body {
            behavior: url(csshover.htc);
            font-size: 73%;
        }

        #menuh ul li {
            float: left;
            width: 100%;
        }

        #menuh a {
            height: 1%;
            font: bold 1em/1.4em "lucida sans", helvetica, "Trebuchet MS", arial, sans-serif;
        }
    </style>
    <![endif]-->

    <!--diacritice-->

</head>
<body>
<div id="container">
    <div id="top">
        <h1>Anatomia corpului uman</h1>

        <div id="menuh-container">
        </div>
    </div>
    <div id="leftnav">
        <h3>Meniu</h3>

        <div id="nav">
            <ul id="navlist">
                <li><a href="index.html">Acasă</a></li>
                <li><a href="sistemul-nervos.html">Sistemul nervos</a></li>
                <li><a href="sistemul-osos.html">Sistemul osos</a></li>
                <li><a href="sistemul-circulator.html">Sistemul circulator</a></li>
                <li><a href="sistemul-respirator.html">Sistemul respirator</a></li>
                <li><a href="ochiul.html">Ochiul</a></li>
                <li><a href="cordul.html">Inima</a></li>
                <li><a href="uitarea.html">Uitarea</a></li>
                <li><a href="despre.html">Despre</a></li>

            </ul>
        </div>
    </div>


    <div id="content">
        <h1>Uitarea (pierderea memoriei)</h1>

        <p>Memoria este una din funcțiile de bază care ne ajută să funcționăm ca și indivizi în societate. Uitarea sau
            pierderea memoriei poate afecta major viața unui individ, fie că este vorba despre evenimente recente sau
            din trecut, ori uitarea unor gesturi și abilități proprii vieții de zi cu zi. Există, însă, și situații în
            care uitarea este mai puțin îngrijorătoare, prin care trecem cu toții: nu reușim să ne amintim o informație
            în timpul unui examen sau uităm dacă am încuiat ușa la plecare. Din fericire, majoritatea uitării este de
            acest tip – minor și fără consecințe severe asupra calității vieții. Mai mult, exersarea memoriei contribuie
            la ameliorarea acestor „scăpări” neplăcute. În plus, este normal ca memoria să fie mai puțin eficientă odată
            cu îmbătrânirea.</p>

        <p>Totuși, este necesar să cunoaștem indiciile prin care uitarea semnalează o boală serioasă a memoriei,
            deoarece adresarea precoce la medic și instaurarea unui tratament adecvat pot îmbunătăți calitatea vieții pe
            o perioadă cât mai lungă. Demențele sunt cele mai comune cauze ale uitării patologice, dar nu singurele
            instanțe patologice în care apare uitarea sau amnezia. Acest grup de afecțiuni, care include și boala
            Alzheimer, afectează puternic viața unui individ, amnezia progresivă fiind asociată cu distorsionarea
            capacității de înțelegere, judecată și limitarea limbajului. </p>


        <h2><p>Ce este memoria și cum funcționează ea?</p></h2>


        <p>Memoria implică grupuri de neuroni din sistemul nervos central, care sunt organizați în rețele
            complexe. Atunci când un eveniment este semnificativ, conexiunea dintre anumiți neuroni este
            potențată și rămâne modificată o perioadă variabilă de timp (proporțional cu durata amintirii).</p>


        <p> Memoria pe termen scurt implică în principal neuronii din cortexul lobului pre-frontal. Această zonă
            este situată în partea anterioară a creierului și este foarte dezvoltată la oameni. O amintire pe
            termen scurt poate fi integrată în memoria de tip funcțional, care este utilizată pentru a programa
            o acțiune. De exemplu, reținerea unei poziții la șah pentru a putea evalua posibilele mutări implică
            utilizarea acestui tip de memorie.</p>


        <p> Memoria pe termen lung are drept substrat anatomo-fiziologic principal hipocampusul și conexiunile
            sale cu anumite zone ale cortexului cerebral. Hipocampusul este o regiune a creierului esențială
            pentru formarea unor amintiri noi și navigarea spațială. Un eveniment declanșează activarea mai
            multor zone din cortexul cerebral (asociate cu auzul, văzul, gustul, mișcarea, etc.), care sunt
            conectate între ele cu ajutorul hipocampusului. Se creează astfel un tipar specific care poate fi
            reactivat atunci când se încearcă amintirea evenimentului. După suficient timp, amintirea este
            „consolidată”, ceea ce înseamnă că circuitul neuronal specific unei amintiri este atât de bine
            stabilit, încât hipocampusul nu mai este necesar pentru a „reactiva” amintirea, iar ea este accesată
            mai rapid, direct din cortex. Un exemplu este ceea ce se numește memorie semantică – responsabilă,
            printre altele, de vocabular. </p>


        <h2><p>Tipuri de memorie</p></h2>

        <p>Memoria este un proces complex și stratificat în timp, iar tipurile de memorie se întrepătrund și se
            suprapun. Totuși, didactic, memoria poate fi clasificată în:</p>

        <h4><p>Memorie pe termen scurt</p></h4>

        <p>Memorie senzorială: durează câteva secunde și se referă la stimulii ambientali care sunt recepționați
            cu ajutorul organelor de simț. Cuprinde memoria iconică (a imaginilor) și cea ecoică (a
            sunetelor).</p>

        <p>Memorie pe termen scurt: atunci când o persoană este concentrată asupra informațiilor înregistrate cu
            ajutorul memoriei senzoriale, acestea pot fi „depozitate” timp de un minut. Un exemplu clasic este
            repetarea unor cuvinte sau cifre în ordinea în care au fost rostite de către altcineva.</p>

        <p>Memorie funcțională: este un concept relativ nou ce face legătura între memorie ca și funcție de
            „depozitare” a informațiilor și abilitatea de a folosi, într-o perioadă scurtă de timp, aceste
            informații noi pentru alte procese cognitive. Un exemplu revelator este activitatea de translator:
            persoana depozitează informațiile oferite într-o limbă în memoria pe termen scurt, pentru a le
            traduce și a le exprima într-o altă limbă.</p>


        <h4><p> Memorie pe termen lung</p></h4>

        <p>Memorie implicită (non-declarativă): reprezintă abilitățile, reflexele condiționate și alte tipuri de
            informații care permit acțiuni care nu necesită solicitarea conștientă a creierului.</p>

        <p>Memorie explicită (declarativă): conține informații care pot fi redate într-o formă verbală –
            evenimente, fapte, situații, date. Subtipurile sale sunt memoria episodică – reținerea unor
            evenimente, mediul înconjurător din acel moment, sentimentele evocate și memoria semantică. Aceasta
            din urmă stochează informațiile pe care le deținem despre lumea înconjurătoare, inclusiv limbajul și
            datele teoretice învățate. Este considerată o urmă a experiențelor din memoria episodică – în timp,
            se pierde contextul spațio-temporal, iar informația acumulată este generalizată. </p>

    </div>


    <div id="footer" style="align-self: center"> ---------------------------------------------------------------- <a
            href="index.html">Acasă</a> | Anatomia corpului uman | Denis Dinu
        ------------------------------------------------------------
    </div>
</div>
</body>
</html>
