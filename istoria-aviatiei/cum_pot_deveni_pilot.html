<!DOCTYPE html>
<head>
    <title>Cum poți deveni pilot?</title>
    <meta http-equiv="content-type" content="text/html; charset=utf-8" />
    <link rel="stylesheet" type="text/css" href="style.css" />
</head>

<body>
<div id="main">

    <div id="menubar">
        <div id="welcome">
            <h1><a href="aviatie_acasa.html">Cum poți deveni pilot?</a></h1>
        </div><!--close welcome-->

        <div id="menu_items">
            <ul id="menu">
                <li><a href="istoria_aviatiei.html">Istorie</a></li>
                <li><a href="viata_de_pilot.html">Viața de pilot</a></li>
                <li><a href="cum_pot_deveni_pilot.html">Cum poți?</a></li>
                <li><a href="cat_costa_sa_devii_pilot_in_romania.html">Cât costă?</a></li>
                <li><a href="contact.html">Contact</a></li>
            </ul>
        </div><!--close menu-->

    </div><!--close menubar-->
</div><!--close main-->

<div id="site_content">
    <h1 style="text-align: center">Cum poți deveni pilot?</h1>
    <img src="poze/aviatie.jpg" width="500px" height="auto"/>

    <ul>
        <li>
            <h3>Singura scoala de aviatie din Romania recunoscuta in Europa a scos pana acum 51 de profesionisti.</h3>
            <p style="text-indent: 50px">Intrebati ce vor sa fie cand vor fi mari, multi copii spun repede si foarte convinsi - „pilot!”. Cu multa pasiune si ambitie, visul se poate indeplini cel mai tarziu la varsta de  27 de ani, prin urmarea unor cursuri de zbor.</p>
            <p style="text-indent: 50px">In Romania, singura institutie care organizeaza cursuri pentru piloti este Scoala Superioara de Aviatie Civila (SSAC), situata pe strada Gratioasa nr. 13, langa Aeroportul International Bucuresti Baneasa. Scoala este acreditata de Reuniunea Autoritatilor Aeronautice Europene. Ca urmare, cine urmeaza cursurile si obtine licenta de pilot se poate angaja la orice linie aeriana din Europa. Diplomele se obtin de la Autoritatea Aeronautica Civila Romana in urma unui examen teoretic si practic.</p>
        </li>
        <li>
            <h3>16 candidati/loc</h3>
            <p style="text-indent: 50px">Anul acesta, inscrieri se fac pana pe 18 octombrie. „Pentru ca suntem singura institutie acreditata in domeniu, in fiecare an avem concurenta serioasa. Anul trecut au fost 16 candidati/loc. Si anul acesta ne asteptam la concurenta stransa. Avem 10 locuri pentru piloti de avioane transport public si alte 10 pentru piloti de elicoptere”, spune Adrian Marinescu, director general al SSAC. El a adaugat ca, de la infiintare (1999), SSAC a scos 51 de piloti profesionisti, toti angajati la companii aeriene romanesti.</p>
        </li>
        <li>
            <h3>Bursa de 70.000 de euro</h3>
            <p style="text-indent: 50px">Locurile sunt finantate sub forma de bursa, cu 70.000 de euro fiecare. Din aceasta cauza candidatii admisi incheie un contract prin care se angajeaza ca timp de cinci ani nu vor parasi Romania si vor lucra pentru una dintre liniile aeriene romanesti.</p>
            <p style="text-indent: 50px">Cei care nu vor reusi sa se incadreze in locurile scoase la concurs, dar care au luat la toate probele cel putin nota 7, pot urma cursurile contra cost, fiind nevoiti sa plateasca 70.000 de euro pentru cei trei ani de studiu. Viitorii studenti trebuie sa treaca de un examen medical riguros si eliminatoriu. Urmeaza probele la engleza (oral si scris) si matematica si fizica (scris). Specialistii in resurse umane spun ca salariul pentru un pilot incepator ajunge la 300 de euro.</p>
        </li>
        <li>
            <h3>1.500 de ore de zbor pentru pilotii de linie</h3>
            <p style="text-indent: 50px">Pana sa ajunga sa conduca singuri avionul, cursantii trebuie sa treaca de anumite etape. Pregatirea instrumentala este foarte importanta pentru viitorul pilot. Studentul va zbura alaturi de instructor, cu avionul, dar va participa si la ore de simulare. Apoi trebuie sa fie copilot pe un avion de transport mare. Specialistii spun ca esti cu atat mai bun cu cat ai mai multe ore. Numai dupa ce depasesc 1.500 de ore cei care conduc avioanele devin piloti de linie.</p>
            <p style="text-indent: 50px">„Un comandant de aeronava adevarat trebuie sa fie inaintea avionului cu cel putin un minut”, spune Mircea Moldoveanu, instructor-sef discipline operationale. El este convins ca aviatia este o profesie in care nu trebuie sa impingi pe nimeni de la spate, pentru a nu-l avea pe constiinta</p>
        </li>
        <li>
            <h3>EMOTIILE ZBORULUI</h3>
            <p style="text-indent: 50px">Andrei Schlangen (21 de ani):
                „Zborul a fost dintotdeauna o pasiune. Am la activ 104 ore de zbor cu elicopterul si alte 27 cu avionul. E mai greu cu avionul, pentru ca iti trebuie mai multa atentie si echilibru.”</p>
            <p style="text-indent: 50px">Alexandru Diaconu (24 de ani):
                „La inceput era un hobby. Apoi am aflat ca pot sa devin pilot adevarat daca merg la scoala. Profesia de pilot nu trebuie sa fie facuta pentru bani.”</p>
            <p style="text-indent: 50px">Valentina Voicu (22 de ani):
                „Minte cine spune ca nu are emotii cand zboara prima data singur. Mie, pe langa emotii, mi s-a parut pur si simplu natural sa fac asta
                si primul gand a fost „mai vreau”.”</p>
        </li>
        <li>
            <h3>Calitati principale - viteza de reactie si memorie</h3>
            <p style="text-indent: 50px">Specialistii spun ca un pilot trebuie sa se descurce in orice situatie, mai ales ca, indiferent de vreme, avionul trebuie sa ajunga la destinatie. Tipul ideal de pilot este flegmatic-sangvinic. „Nu exista un tip pur de personalitate. Nu trebuie sa fie numai flegmatic sau doar sangvinic. Important este sa aiba viteza de reactie, distributivitate, perceptie si memorie foarte bune”, mai spune Moldoveanu.</p>
            <p style="text-indent: 50px">Toate aceste calitati sunt necesare pentru ca sunt situatii cand pilotii incep sa se gandeasca de la inceput la viata calatorilor. Uneori, un pilot este nevoit sa proceseze 2.000 de informatii intr-un interval de ordinul secundelor, dar sa ia decizia cea mai buna atat pentru el, cat si pentru pasageri.</p>
            <p style="text-indent: 50px">Profesia de pilot presupune un stil de viata ordonat si rational. In timpul liber, aviatorii trebuie sa faca sport si sa se recreeze astfel incat sistemul lor nervos sa se refaca. Un pilot va face obligatoriu un control medical amanuntit. Profesorii de la SSAC spun ca au fost cazuri in care pilotii au ramas fara „permis de conducere” din cauza analizelor medicale nefavorabile.</p>
            <p style="text-indent: 50px">De aceea sanatatea trebuie pastrata la cote normale. Cu toate acestea, specialistii in pregatirea pilotilor spun ca zborul este o meserie la indemana oricui daca exista suficienta motivatie.</p>
        </li>
        <li>
            <h3>Dosar</h3>
            <img src="poze/dosar.jpg" width="200px" height="auto"/>
            <ul>

            <li><p>Cerere de inscriere;</p></li>

            <li><p>Copie legalizata de pe diploma de Bacalaureat;</p></li>

            <li><p>Copie legalizata de pe certificatul de nastere;</p></li>

            <li><p>Copie dupa cartea de identitate;</p></li>

            <li><p> Patru fotografii color, tip buletin;</p></li>

            <li><p>Certificat medical clasa I, prin care sa se dovedeasca aptitudinea biologica de zbor, eliberat de Institutul National de Medicina Aeronautica si Spatiala;</p></li>

            <li><p>Cazier judiciar in original;</p></li>

            <li><p>Chitanta taxei de inscriere - 107 RON;</p></li>

            <li><p>Varsta maxima - 27 de ani.</p></li>

            <li><p>Toti cei care vor sa se inscrie o pot face la sediul Scolii Superioare de Aviatie Civila din strada Gratioasa, nr. 13, sector 1, Bucuresti. Mai multe detalii se pot afla de la www.aviationacademy.ro.</p></li>


            </ul>
        </li>
    </ul>
</div>

</body>

</html>