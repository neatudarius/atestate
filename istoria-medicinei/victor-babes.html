<!DOCTYPE html>
<head>
    <header>
        <img alt="Brand" src="poze/banner.jpg" style="width:1400px; height: 200px" />
    </header>
    <div id="templatemo_container">
        <div id="templatemo_menu_bg">
            <div id="templatemo_menu">
                <ul>
                    <li><a href="acasa.html"><b>Acasă</b></a></li>
                    <li><a href="istorie.html"><b>Istorie</b></a></li>
                    <li><a href="victor-babes.html"><b>Victor Babeș</b></a></li>
                    <li><a href="medicina-in-prezent.html"><b>În prezent</b></a></li>
                    <li><a href="date-importante.html"><b>Date importante</b></a></li>
                    <li><a href="despre.html"><b>Despre</b></a></li>
                </ul>
            </div>
        </div>
    </div>
    <meta http-equiv="Content-Type" content="text/html; charset=utf-8" />
    <link href="templatemo_style.css" rel="stylesheet" type="text/css" />
</head>

<body>

    <div class="container">
    <div class="page-header">
        <h1 class="text-center">Victor Babeș</h1>
    </div>
        <p>Victor Babeș (n. 4 iulie 1854, Viena - d. 19 octombrie 1926, București) a fost un bacteriolog și morfopatolog român, membru al Academiei Române din 1893. A fost fiul lui Vincențiu Babeș.</p>

        <p>În colaborare cu Victor André Cornil, este autorul primului tratat de bacteriologie din lume (Bacteriile și rolul lor în anatomia și histologia patologică a bolilor infecțioase) prin care a pus bazele moderne ale acestei științe.</p>

        <p>De asemenea, este fondatorul școlii românești de microbiologie.</p>
    <img src="poze/victor.babes.jpg" align="left" tstyle="width:500px;height:auto; " class="center-block"/>

    <h2>Biografie</h2>
    <p>Victor Babeș s-a născut în 1854 la Viena. A fost fiul lui Vincențiu Babeș, originar din Banat. A studiat medicina la Budapesta, apoi la Viena, unde și-a luat doctoratul.</p>

     <p>Babeș își începe cariera științifică în Budapesta ca asistent în laboratorul de Anatomie Patologică (1874 - 1881). În urma descoperirilor lui Louis Pasteur, este atras de microbiologie și pleacă la Paris unde lucrează un timp în laboratorul lui Pasteur, apoi cu Victor Cornil. Împreună cu acesta publică primul tratat de bacteriologie intitulat Les bactéries et leur rôle dans l'anatomie et l'histologie pathologiques des maladies infectieuses (1885).</p>

     <p>În anii 1885 - 1886 lucrează în Berlin în laboratoarele lui Rudolf Virchow și Robert Koch.</p>

      <p>În 1881 primește titlul de conferențiar (docent privat) iar în 1885 postul de profesor asociat de Histopatologie la Universitatea din Budapesta.</p>

      <p>În 1887 Victor Babeș este chemat la București ca profesor la catedra de Anatomie Patologică și Bacteriologie.</p>


        <br><br><br><br><br>
    <h2>Activitate științifică</h2>
    <img src="poze/timbru.jpg" style="width:250px;height:auto;"/>
    <ul>
        <li><p>Activitatea științifică a lui Victor Babeș a fost foarte vastă, cu un accent deosebit în problemele de tuberculoză, lepră, vaccinare anti-rabică și seroterapie anti-difterică. A demonstrat prezența bacililor tuberculozei în urina persoanelor bolnave și a pus în evidență peste 40 de microorganisme patogene. De o deosebită importanță este descoperirea unei clase de paraziți - sporozoari intracelulari nepigmentați - care cauzează febra de Texas la pisici și alte îmbolnăviri la animale vertebrate. La Congresul Internațional de Zoologie din Londra (1900) acești paraziți sunt clasificați în genul Babesia.</p></li>

        <li><p>În 1892 publică împreună cu Gheorghe Marinescu și Paul Blocq un Atlas de Histologie patologică a Sistemului Nervos. A editat timp de mai mulți ani Analele Institutului de Patologie și Bacteriologie din București.</p></li>

        <li><p>Victor Babeș, datorită formației sale științifice de bază, a creat concepția ce poate fi denumită "patomorfologia procesului infecțios", sinteză a microbiologiei cu histopatologia.</p></li>

        <li><p>Activitatea lui Babeș a influențat și dezvoltarea medicinei veterinare, imprimându-i orientări noi, strâns legate de obiectivele medicinei profilactice. Astfel, a introdus vaccinarea antirabică în țara noastră, ameliorând metoda prin asocierea, în cazurile grave, cu seroterapia.</p></li>

        <li><p>Prin cercetările sale valoroase asupra antagonismelor microbiene, s-a situat printre precursorii ideilor moderne asupra antibioticelor.</p></li>

        <li><p>În anul 1893 este ales membru titular al Academiei Române. A fost membru al Academiei Române, membru corespondent al Academiei de Medicină din Paris și ofițer al Legiunii de Onoare (Franța).</p></li>
    </ul>

    <h2>Concepţii filozofice şi atitudine militantă</h2>
    <ul>
        <li><p>Pe lângă activitatea ştiinţifică, Babeş a fost preocupat de îmbunătăţirea stării sanitare a populaţiei, în special în combaterea şi prevenirea pelagrei. Studiind cauzele acestei boli, care (ca şi tuberculoza) avea extindere în masă, a subliniat esenţa socială a acesteia şi în 1907 a susţinut:</p></li>

        <li><p>"Leacul pelagrei, al acestei boli a mizeriei, al acestei ruşini naţionale, vi-l dau eu: împroprietărirea ţăranilor."</p></li>

        <li><p>De asemenea, Babeş s-a preocupat îndeaproape de problemele medicinii profilactice, abordând probleme ca: alimentarea cu apă a localităţilor, organizarea ştiinţifică a luptei antiepidemice etc.</p></li>

        <li><p>Concepţia sa filozofică, înscrisă pe linia materialismului este expusă în lucrările: Consideraţiuni asupra raportului ştiinţelor naturale către filozofie (1879) şi Credinţă şi ştiinţă (1924). Babeş a combătut agnosticismul lui Kant, teoria ideilor înnăscute (ineismul) lui Descartes, apriorismul idealist al lui Schelling, precum şi fideism. A susţinut în mod consecvent caracterul obiectiv al lumii, al legilor naturii şi al cauzalităţii.</p></li>

        <li><p>Victor Babes a pus bazele publicaţiilor „Analele Institutului de Patologie şi Bacteriologie“ (1889), „Romania medicală“ (1893) si „Archives des sciences médicales“ (1895).</p></li>
    </ul>
</div>
</body>
</html>